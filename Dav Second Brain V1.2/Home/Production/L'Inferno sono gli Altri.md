#self-produced 
La domanda sorge spontanea? Chi mi ha ferito?
Eppure con un minimo di astrazione questa è una soluzione alla quale può arrivare chiunque, chi più chi meno velocemente ma è assolutamente una verità universale.
La prossima domanda diventa allora: perché?
Dunque, partiamo dal principio, mi sento di poter citare per intero il paragrafo _Animale Sociale_: ![[La Maschera#Animale Sociale]]Il primo problema sorge proprio qui: è attraverso gli altri che noi impariamo a conoscerci, gli altri non sono solo condizione necessaria, ma anche sufficiente: durante ogni interazione con una qualsiasi persona siamo costretti ad imparare qualcosa di nuovo riguardo noi stessi che piaccia o no. Dov'è il problema? Riflettete un attimo, tutto quello che è il nostro IO ci piace? Se potessimo essere qualsiasi cosa saremmo noi?
La risposta è ovvia, no.
Più impariamo a conoscerci e più siamo costretti ad accettare i nostri lati negativi, ognuno ha i propri scheletri nell'armadio, ma se potessimo non li terremo al chiuso fino a che non ci scordiamo della nostra esistenza?
Certo ma gli altri non ce lo permettono, è quasi come se il compito degli altri fosse di ricordarci costantemente che non siamo perfetti, non solo che potremmo essere migliori, ma che questo margine di miglioramento possibile è enorme.
Se vivessimo su un'isola da soli, emarginati dalla società e anzi da qualsiasi individuo, potemmo essere la persona peggiore possibile, non ce ne accorgeremmo nemmeno.
Direi che sarebbe più che auspicabile, no? Scordarci dei nostri difetti, anzi non averne proprio, visto che si palesano solo a seguito di interazioni sociali.
Purtroppo gli altri non ce lo permettono.
Finisce così che in fondo, finiamo per prendere in antipatia chiunque, ovviamente non un'antipatia esplicita, è un qualcosa di più simile ad una malinconia di fondo, un retrogusto amaro di un frutto che di per se non ci fa impazzire (la vita, neutra per definizione).