#kope 
La corrente elettrica indica lo spostamento complessivo delle cariche elettriche ovvero la quantità di carica elettrica che attraversa una determinata superficie nell'unità di tempo.
È quindi definita come: $$I(t)=\frac{d\ q(t)}{d\ t}=[A]=[\frac{C}{s}]$$
Con la corrente elettrica ci si riferisce solitamente a cariche negative, gli elettroni, che "scorrono" in un [[conduttore elettrico]] solido, solitamente metallico. Ma in altri casi si verifica uno spostamento di carica positiva, come ad esempio [[Ioni]] positivi di soluzioni elettrolitiche.

L'intensità di corrente elettrica, indicata col simbolo $$I$$(una I maiuscola), è assunta come grandezza fondamentale nel sistema internazionale ([[SI]]). La sua unità di misura è l'ampere (A), e da essa si ricava l'unità di misura della carica elettrica, il coulomb, che corrisponde alla quantità di carica trasportata da una corrente con intensità pari ad 1 ampere nell'unità di tempo di 1 secondo $$1 C = 1 A \cdot s$$È chiamata così in onore del fisico André-Marie Ampère.

L'intensità della corrente elettrica viene generalmente misurata con l'amperometro, ma per fare questo concorrono due metodi differenti: un metodo richiede l'interruzione del circuito, che talvolta può essere un inconveniente, mentre l'altro metodo è molto meno invasivo ed utilizza il rilevamento del [[Campo Magnetico]] generato dal flusso della corrente, ma in questo caso è necessaria una certa quantità di campo, che non sempre è presente in alcuni circuiti a bassa potenza.
# La questione del segno
Sia per ragioni storiche, sia dal momento che la direzione del flusso delle cariche dipende dal fatto che esse siano positive o negative, si definisce convenzionalmente il verso della corrente come la direzione del flusso di carica positiva. Tale convenzione si deve a [[Benjamin Franklin]]. Nelle applicazioni pratiche, comunque, il verso della corrente è importante per il corretto funzionamento dei circuiti elettronici, mentre ha una importanza minore nei circuiti elettrici.
Insomma quello che definiamo un verso positivo della corrente è nella realtà il contrario, le cariche (negative!) si muovono dal polo negativo di un circuito al polo positivo.
### In Elettrotecnica, Riferimenti Associati e Non
Quando parliamo di [[Corrente]] in [[Elettrotecnica]]:

Parliamo di ___riferimenti associati___ quando la corrente scorre dal $+$ verso il $-$, in questo caso la [[Potenza]] se è maggiore di $0$ si dice ___dissipata___, altrimenti ___erogata___.

Parliamo di ___riferimenti non associati___ quando la corrente scorre in verso opposto ($- \to +$) e la potenza è dissipata se è minore di $0$, erogata altrimenti.
